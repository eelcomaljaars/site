---
title: "Hoe werkt VC4ALL?"
draft: false
weight: 20
---

## Een nieuw beeldbel gesprek starten 
1. [Direct beeldbellen](#direct-beeldbellen)
2. [Zelf een nieuwe beeldbel ruimte aanmaken](#zelf-een-ruimte-aanmaken-om-te-beeldbellen) 

## Deelnemen aan een beeldbel gesprek 
1. [Klik op de link die u ontvangen heeft](#deelnemen-aan-een-beeldbel-gesprek)
2. [Stappenplan deelnemen](#handleiding-deelnemen-aan-beeldbel-gesprek-in-stappen)


### Direct beeldbellen
Hierbij maken wij automatisch een ruimte voor u aan, met een willekeurig kamer nummer, op een server gekozen door u uit de lijst van servers. 
U wordt direct naar de desbetreffende beeldbel ruimte doorgestuurd. U dient zelf de link van deze ruimte via andere communicatie kanalen door te 
geven aan de mensen die u wilt uitnodigen. Mocht u de beeldbel ruimte willen beveiligen dan dient u zelf een wachtwoord in te stellen voor de ruimte.

### Zelf een ruimte aanmaken om te beeldbellen 
Kies een server uit de lijst van [servers](/servers) en klik op de link. U wordt dan doorgestuurd naar de gekozen Jitsi server. 
Op die server kunt u dan een ruimte aanmaken met een zelfgekozen naam. Daarna komt u in de ruimte die u heeft aangemaakt. Ook hier geldt dat u  
zelf de link van deze ruimte via andere communicatie kanalen door dient te sturen aan de mensen die u wilt uitnodigen. Om ongenode gasten tegen te gaan
kunt u ook hier een wachtwoord instellen voor de ruimte. 

### Deelnemen aan een beeldbel gesprek 
Om deel te nemen aan een beeldbel gesprek hoeft u slechts op de link te klikken die u van uw gesprekspartner heeft ontvangen. Op uw pc, Mac of laptop kunt u direct in uw browser (aanbevolen browser: [Chrome](https://www.google.com/chrome/)/Chromium) gebruik maken van het beeldbellen. Op uw telefoon of tablet dient u de Jitsi app te installeren. Bij het volgen van de link wordt u dit ook uitgelegd. U kunt de Jitsi app ook zelf installeren via [App Store (iOS/iPad/iPhone)](https://itunes.apple.com/us/app/jitsi-meet/id1165103905), [Google Play (Android)](https://play.google.com/store/apps/details?id=org.jitsi.meet) of [F-Droid (LineageOS)](https://f-droid.org/en/packages/org.jitsi.meet/). Eventueel dient u handmatig nog een wachtwoord wat u van uw gesprekspartner heeft ontvangen in te vullen. Daarna kunt u direct deelnemen aan het beeldbellen. 

### Handleiding deelnemen aan beeldbel gesprek in stappen
Met dank aan Joriene Hartman van Bibliotheek Eemland die [een handleiding (pdf)](/Werken-met-VC4AllDeelnemers.pdf) hebben gemaakt voor het deelnemen aan beeldbellen via VC4ALL. Hierin wordt stap-voor-stap uitgelegd hoe u met 
uw pc/laptop of telefoon en tablet kunt deelnemen aan een beeldbel gesprek bij VC4ALL. Ook wordt er uitgelegd hoe u een wachtwoord invoert om deel te kunnen nemen, hoe u uw camera aan/uitzet en hoe u uw microfoon kunt dempen. Kortom, alles wat u wilt weten over het deelnemen aan beelbellen bij VC4ALL. 

*Mist u bepaalde informatie? Wilt u meer details? Of begrijpt u het niet helemaal? Heeft u een handleiding gemaakt? Heeft u een uitleg filmpje gemaakt en wilt u dit delen? [Laat het ons weten](/contact).*
